
\subsection{SMORE ja MobiScud} \label{smore}
SMORE (Software defined network Mobile Offloading aRchitecturE) on mobiiliverkkoihin suunnattu reunalaskentaratkaisu \cite{cho2014smore}.
Keskeisin osa ratkaisua on SDN:n käyttöönotto mobiiliverkon sisäisissä yhteyksissä.
SMORE:n tapauksessa reunajärjestelmä sijoittuu eNodeB ja S-GW välille. Kuvassa \ref{fig:smore} on esitetty SMORE:n yleinen rakenne.

\begin{figure}[tb]
\includegraphics[width = \textwidth]{SMORE.eps}
\caption{Yksittäinen SMORE instanssi kuvattuna. Välissä sijaitseva harmaa alue kuvaa reunajärjestelmän sijaintia. Mukaelma julkaisussa \cite{cho2014smore} esitetystä kuvasta.} \label{fig:smore}
\end{figure}

%SMORE olettaa ettei tarvitse migraatiota koska laskentaresurssit sijaitsevat niin keskitetyssä pisteessä

Ratkaisun kantavana ideana on SDN-kerros. Se sijaitsee alkuperäisen idean mukaan MTSO:ssa (Mobile Telephone Switching Office), joka on tukiasemien yhteyksin kokoumapiste.
SDN-kerroksessa sijaitsee SMORE monitor, joka tarkkailee SDN-kerroksen läpi kulkevaa mobiiliverkon kontrollikerroksen liikennettä. SMORE monitor poimii tietoliikenteestä kontrollikerroksella esiintyviä tunnisteita kuten IMSI (International Mobile Subscriber Identity), GTP tunneleiden TEID tunnisteita, asiakaslaitteen IP, S-GW IP, eNodeB IP. Nämä tunnisteet tallennetaan tietokantaan.
Näitä tietokantaan poimittuja tunnisteita käytetään SDN reittien muodostamiseen sekä mobiiliverkon tapahtumien tietojen välittämiseen SMORE controllerille.
SMORE controller on vastuussa reunasovelluksien käynnistämisestä sekä SDN reitityssääntöjen päivittämisestä. SMORE controller voi tietokantaan tallennettujen tietojen perusteella muokata reitityssääntöjä, siten että asiakkaan tietoliikenne ohjautuu reunasolmuille. 

Tietoliikenteen haarauttaminen tehdään SDN-kerroksessa virtuaalisten porttien avulla \cite{cho2014smore}.
Asiakkaan mobiiliverkon sisäinen GTP tunneloitu liikenne ohjautuu tähän porttiin.
Portin sisällä on toiminnallisuus, joka tarkkailee GTP pakettien sisällä olevan asiakkaan tietoliikennepakettien kohde IP-osoitteita \cite{cho2014smore}.
Mikäli kohde IP on reunasolmu, virtuaalisen portin sisällä oleva toiminnallisuus purkaa GTP tunneloinnin ja ohjaa paketin reunasolmulle.
Reunasolmulta asiakaslaitteelle suuntautuva liikenne hoituu siten, että SMORE monitorin poimimista tiedoista saadaan asiakaslaitteen IP-osoitetta vastaava GTP TEID.
Tämän avulla voidaan suorittaa GTP paketointi ja paketti voidaan välittää normaalin toiminnallisuuden mukaisesti mobiiliverkon kautta asiakaslaitetta palvelevalle eNodeB:lle ja siitä edelleen asiakaslaitteelle. 

SMORE controllerin vastuulle kuuluu myös reunasolmujen tarjoamien palveluiden hallinnointi. 
Esimerkiksi asiakaslaitteen liikkuessa verkossa SMORE monitor päivittää tietokantaan tarvittavat tunnisteet ja huomauttaa SMORE controlleria tapahtumasta. SMORE controller reagoi tähän päivittämällä SDN reititykset. Tämä varmistaa sen että asiakaslaitteen yhteys reunapalvelulle säilyy. SMORE controller on keskitetty entiteetti ja se voi hallita useampaa SDN-kerrosta.

Koska SDN-kerros ei muokkaa mobiiliverkon sisäistä tai muuhun  internettiin suuntautuvaan tietoliikennettä, SMORE-reunajärjestelmä on asiakaslaitteen ja mobiiliverkon näkökulmasta näkymätön.
Koska asiakaslaitteella ei ole yhteyttä SMORE-järjestelmään, reunalaskentaa tarjotaan ehdotuksen mukaan kahdella tavalla. Ensimmäisessä tapauksessa reunalaskentaa voidaan pyytää ulkoisen, esim pilveen sijoitetun, palvelun kautta. Ulkoinen palvelu pyytää SMORE controlleria ohjaamaan asiakaslaitteen tietoliikenteen reunapalveluun.
SMORE controllerille oletetaan verkkoyhteys internettiin, jonka avulla siihen voidaan olla yhteydessä internetistä.
Toinen ehdotettu vaihtoehto on, että SMORE:n palveluita myydään tilauksesta ja SMORE:n omassa tietokannassa ylläpidetään niiden asiakkaiden tietoja, joilla reunalaskenta on käytössä. 

SMORE:n keskeinen ominaisuus on integraatio mobiiliverkkoon ilman että mobiiliverkkoon muuten tarvitsee tehdä muutoksia. Ainoana edellytyksenä on SDN-kerroksen lisääminen tukiasemien ja EPC:n välille. SMORE ei tarjoa reunalaskennan siirtelylle keinoja, koska reunaresurssien oletetaan sijaitsevan niin keskitettyinä, että siirtelylle ei ole tarvetta.

%
%SDN käyttöönotolla tavoitellaan sitä, että televerkon toimintaan ei tarvitsisi tehdä muutoksia. Minkään olemassa olevan komponentin toiminta ei siis muutu. 
%SMORE:n toiminta on jaettu kahteen osaa, joita varten SDN on käytössä. 
%Ensimmäisenä on mobiiliverkon kontrollitasolla (control-plane) tapahtuva viestien monitorointi. 
%Toisena toimintona on monitoroitujen tietojen pohjalta tehtävät SDN hallintatoimenpiteet. Näiden avulla voidaan ohjata haluttu osa tietoliikenteestä haluttuihin reunalaskentayksikköihin.
%Kontrollitasolla viestejä monitorointia suorittaa SMORE monitori (SMORE monitor) ja tietoliikenteen ohjauspäätöksistä vastaava komponentti on SMORE kontrolleri (SMORE controller).
%
%Tietojen välitys SMORE kontrollerin ja SMORE monitorin välillä on toteutettu yhteisen tietokannan kautta. SMORE monitor tallentaa poimitut tiedot tietokantaan ja antaa tiettyjen tapahtumien yhteydessä SMORE kontrollerille herätteen tehdä asianmukaiset muutokset SMORE:n SDN reitityksiin. Herätteitä laukaisevat tapahtumat ovat asikkaan liittyminen verkkoon ja asikkaan liikkuminen verkossa.
%
%SMORE monitori tarkkailee asiakaslaitteen ja LTE/EPC:n välistä liikennettä.
%Asiakaslaitteen liittyessä mobiiliverkkoon, asiakaslaite ja LTE/EPC:n sisäiset komponenti muodostavat tunneleita ja asiakaslaitteeseen liitetään erilaisia tunneleita koskevia osoite ja metatietoja.
%SMORE monitorin tehtävänä on poimia asiakaslaitteen liittyessä ja yhteydenmuodostuksen aikana asiakaslaitteisiin liittyviä tietoja.
%Asiakaslaitteen lähettäessä liittymispyynnön (attach request) SMORE monitori poimii pyynnöstä asiakaslaitteen IMSI (international Mobile Subscriber Identity) ja TAI:n (Tracking Area Identifier). 
%Tämän jälkeen SMORE monitori poimii MME:n asiakaslaitteelle lähettämästä liittymispyynnön hyväksymis -viestistä (attach accept) monitori poimii asiakaslaitteelle annetun IP-osoitteen, SGW:n IP-osoitteen, SGW:n TEID:n ja asiakaslaitteen GUTI:n (Globally Unique Temporary Id).
%Tämän jälkeen eNodeB neuvottelee asiakaslaitteen kanssa radioyhteydestä ja tämän lopputulos välitetään MME:lle. SMORE monitor poimii eNodeB:n ja MME:n välisestä kommunikaatiosta eNodeB:n IP-osoitteen ja eNodeB:n TEID:n.
%Kun edellä mainitut tiedot on tallennettu SMORE:n tietokantaan, SMORE monitor lähettää SMORE kontrollerille herätteen päivittää SDN reitityksiä. 
%s
%Toinen tapahtuma josta SMORE kontrolleri on kiinnostunut on handover, eli mikäli asiakaslaite siirtyy mobiiliverkossa eNodeB:den välillä. SMORE kontrollerin on tässä tapauksessa kiinnostunut mobiiliverkossa tapahtuvista muutoksista. 
%Handover alkaa kun tällä hetkellä käytössä oleva eNodeB päättää, että on aika siirtää asiakaslaitteen yhteys toiselle eNodeB:lle (kohde).
%Alkuperäinen eNodeB välittää pyynnön kohteena olevalle eNodeB:lle joka oletettavasti hyväksyy sen. Tämän jälkeen, kohteena oleva eNodeB pyytää MME:ltä reitityksen muutosta. Tässä välissä oleva SMORE monitor poimii reitityksen muutosta koskevan tiedon ja välittää ne SMORE kontrollerille.
%Tämän tiedon pohjalta SMORE kontroller voi tehdä SDN muutokset siten että vanhat reititykset voidaan poistaa ja korvata uusilla.


\subsubsection{MobiScud} \label{mobiscud}
MobiScud on SMORE:n ideoihin pohjautuva reunalaskenta-arkkitehtuuri \cite{wang2015mobiscud}.
Kappaleessa esitelty toiminnallisuus perustuu MobiScud:n esittelevään julkaisuun \cite{wang2015mobiscud}.
MobiScud:n perustoiminnallisuus on hyvin samankaltainen kuin SMORE:ssa. MobiScud painottaa enemmän käyttäjän tarvetta liikkua verkossa ja SMORE:sta poiketen toteuttaa mekanismin reunalaskennan migraatiolle. 
MobiScud ottaa myös huomioon mobiiliverkon hajautumista koskevan trendin.

\begin{figure}[tb]
\includegraphics[width = \textwidth]{MobiScud.eps}
\caption{MobiScud arkkitehtuuri. Mukaelma julkaisussa \cite{wang2015mobiscud}  esitettyyn kuvaan.} \label{fig:mobiscud}
\end{figure}

Kuten SMORE, myös MobiScud olettaa erillisen SDN-kerroksen toteuttamista. MobiScudin tapauksessa reunalaskentaresurssien oletetaan sijaitsevan tukiaseman välittömässä läheisyydessä. 
MobiScud olettaa reunalaskennan toteutusmetodiksi henkilökohtaiset virtuaalikoneet.
Tämän lisäksi MobiScud olettaa hallinnollisen elementin olevan hajautettuna SDN kerroksiin. MobiScud Controller (MC) sisältää samat toiminnallisuudet kuin SMORE:n controller ja monitor. 
MC kuitenkin laajentaa toimintoja lisäämällä mahdollisuuden reunalaskennan live migraatiolle.

MobiScudin arkkitehtuuri on esitetty kuvassa \ref{fig:mobiscud}. Kuvasta on jätetty pois eNodeB:n ja MME:n väliset kontrolliyhteydet kuvan yksinkertaistamiseksi.
Reunajärjestelmän resurssien oletetaan sijaitsevan tukiasemien läheisyydessä.
Toisistaan erillään olevat reunajärjestelmän osat pystyvät kommunikoimaan SDN-verkon avulla toisilleen.
Tämä muistuttaa loogisesti samaa järjestelmää kuin eNodeB-tukiasemien välillä olevat X2 yhteydet.
MC on hajautettuna verkossa ja MC:n instanssit sijaitsevat reunasolmujen yhteydessä.
MC instanssien hallinnollinen vastuu koskee omassa vaikutuspiirissä olevaa SDN-verkkoa sekä reunasolmuja. Tämä tarkoittaa että MC hoitaa asiakaslaitteen ja reunasolmun väliset SDN reititykset. Lisäksi MC on yhteydessä muihin MC instansseihin.

Reunalaskennalle suuntautuvan tietoliikenteen haarauttaminen on käytännössä toteutettu samoin kuin SMORE:ssa.
SDN-kerroksen sisällä tarkkaillaan ja tarpeen mukaan puretaan GTP-tunnelointi paketeista, joiden kohteena on reunapalvelut. Reunapalveluilta asiakaslaitteelle suuntautuva tietoliikenne vastaavasti paketoidaa SDN kerroksessa GTP muotoon ja välitetään asiakaslaitteelle.
%SDN kerros

Reunalaskennan migraatiotoiminnallisuus MobiScud:ssa koostuu yhteyden säilyttämisestä ja virtuaalikoneen live migraatiosta.
Reunalaskennan siirron laukaisevana tekijänä toimii MC:n monitoritoiminnallisuuden havaitsema eNodeB:n handoveriin liittyvä kontrollikerroksen viestintä.
Ensimmäisessä vaiheessa varmistetaan asiakaslaitteen yhteys reunasolmulle. 
Se tehdään siten että eNodeB:n handoveriin liittyvästä viestinnästä poimitaan handoverin kohteena olevan eNodeB:n tiedot.
Näihin sisältyy muun muassa uuden GTP-tunnelin TEID (kohteena olevan eNodeB:n ja S-GW:n välinen) ja kohteena olevan eNodeB:n IP.
Lähde ja kohde MC:t muodostavat yhdessä näiden tietojen perusteella SDN reitityksen, jonka avulla reunasolmulle suuntautuva tietoliikenne kulkeutuu asiakkaan reunalaskennasta vastaavalle virtuaalikoneelle uuden tukiaseman kautta.
Tästä seuraa yhteyden pituuden kasvua reunapalvelun ja asiakaslaitteen välillä, joka ilmenee suurempana viiveenä. 
Osittain samaan aikaan SDN-verkon reititysmuutoksien kanssa, aloitetaan virtuaalikoneen live migraatio lähempänä sijaitsevalle reunasolmulle.
Kun migraatio valmistuu, SDN reititykset vanhaan reunasolmuun korvataan uusilla, jotka ohjaavat liikenteen uudelle reunasolmulle.

%migraation seurauksena IP osoite vaihtuu ja MobiScud ei ota kantaa kuinka IP sessiot säästetään.
Vastaavia SDN ja monitorointiin pohjautuvia reunalaskentaratkaisuja on ehdotettu myös muualla, esimerkiksi \cite{schiller2018cds}.

%
%Kuten SMORE, MobiScud käyttää hyödykseen SDN:n tarjoamia ominaisuuksia ja siten olettaa sen käyttöönottoa palveluntarjoajan infrastruktuurissa. Lisäksi MobiScudin toiminnallisuudet on ajateltu toteutettavan Network Function Virtualisantionin (NFV) avulla. 
%MobiScud Controller (MC) koostuu kahdesta loogisesta kokonaisuudesta: monitorista ja kontrollerista. Näiden toimintaperiaate on käytännössä identtinen SMORE:n vastaavan nimisiin toimijoihin. MC:n sijaintia ei kuitenkaan ole keskitetty kuten SMORE:ssa vaan sen oletetaan sijaitsevan hajautettna RAN ja EPC välissä.
%Käyttäjän ja reuna-infrastruktuurin välinen yhteys toteutetaan hyvin samalla tavalla kuin SMORE:ssa. 
%
%MobiScudin reunapalvelut on ajateltu toteutettavan hyvin cloudletmäisesti. Mahdollisimman lähellä reunaa sijaitsevassa "pilvessä" on palvelinresursseja, joita käyttäjät hyödyntävät yksityisien virtuaalikoneinstanssien muodossa (Private Virtual Machinem, PVM). 
%
%MobiScudin tavoitteena on tarjota asiakkaalle mahdollisimman nopea yhteys asiakkaan ja PVM:n välille. MobiScud hyödyntää televerkon omia kontrollitason viestejä asiakkaan liikkumisen seuraamiseen. Kun handoverista tulee viesti MC:n monitoroivalle entiteetille, alkaa MC organisoimaan reunalaskentaan liittyviä muutoksia. 
%
%Asiakkaan siirtyessä tukiasemalta toiselle PVM:n siirto aloitetaan livemigraationa kohteena olevalle "pilvelle". Livemigraation ollessa käynnissä kohteena olevan pilven MC huolehtii että asiakaslaitteella on edelleen yhteys alkuperäiseen sijaintiinsa. Tämä hoidentaan SDN reititysmuutoksilla. Kun PVM:n livemigraatio on saatu suoritettua alkuperäisen sijainnin MC ilmoittaa tästä kohdesijainnin MC:lle, joka puolestaa päivittää SDN reititykset ohjaamaan siirretylle PVM:lle.
%
%MobiScudin testeissä livemigraation ja SDN reitityksien avulla RTT (round trip time) saatiin pidettyä pienenä. Kuitenkin yhteyksissä aiheutui noin kahden sekunnin mittaisia katkoksia sillä hetkellä kun livemigraation viimeiset muutokset lähetetään. Yhteyskatkoksen pituuteen vaikuttavat monet asiat ja artikkelissa huomautetaankin että nykyinen toteutus oli optimoimaton ja vaatii jatkotutkimuksia.

