Tässä on tarkoitus kuvata reunasolmun ja asiakaslaitteen välistä kommunikaatioväylää. 
Kommunikaatioväylän tehtävänä on välittää asiakaslaitteen ja reuna-alustan välistä
tietoliikennettä molempiin suuntiin. Reunalaskennan luonteesta johtuen tavallisessa
tietoliikennettä joudutaan ohjaamaan hieman perinteisistä tavoista eroavilla metodeilla.
Käytännössä tämä tarkoittaa monessa ratkaisussa tietoliikennevirtojen haarauttamista 
reunasolmulle tarkoitettuun tietoliikenteeseen ja perinteiseen internettiin suuntautuvaan
tietoliikenteeseen. 

Lähes kaikkien reunalaskentaan liittyvien arkkitehtuurien alustana toimii
mobiiliverkon jo olemassa oleva infrastruktuuri. Mobiiliverkon, eli tässä tapauksessa E-UTRAN:nin
ja EPC:n, tehtäväksi on jäänyt asiakaslaitteen tietoliikennevirtojen ohjaaminen "ulos"
internettiin, käyttäen EPC:n yhdyskäytäviä. 
Tähän on kuitenkin tulossa muutos. 
Reunalaskennan tehokkaan toiminnan vuoksi on mahdollista että laskentaa suorittavat yksiköt ovat
osana mobiiliverkon infrastruktuuria. Tämän kaltainen muutos vaatii jonkinlaisen
ohjausmekaniikan toteuttamista mobiiliverkkoon. 

Asiakaslaitteen tietoliikenteen kohde on normaalisti
määräytynyt IP-osoitteen perusteella. Koska EPC ja E-UTRAN eivät käsittele liikennettä
tällä tasolla, on löydettävä muita keinoja ohjata liikennettä. 


