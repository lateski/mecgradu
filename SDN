Perinteinen tietoliikenneverkko koostuu joukosta yksittäisen funktion omaavia laitteita. 
Tällaisia laitteita ovat esimerkiksi kytkin, palomuuri ja reititin. Näiden laitteiden joukko muodostaa hajautetun rakenteen, jossa jokainen laite täytyy konfiguroida erikseen ympäristöön sopivaksi. 
Tämän lisäksi perinteisessä tietoliikenteessä data- ja kontrolli-taso ovat tiukasti toisistaan riippuvaisia. Data-tasolla tarkoitetaan itse pakettien siirtoon käytettävää tasoa, eli tietoliikennettä ohjaavia laitteistoja. Kontrolli-tasolla tarkoitetaan datan reitittämiseksi käytettävää logiikkaa, kuten esimerkiksi reititystauluja. Kontrolli-taso on nykyisessä tietoliikenneverkossa hyvin staattinen tai ainakin sen muuttaminen on työlästä ja riskialtista sen hajautetun rakenteen vuoksi. 

SDN (Software-defined networking) on ratkaisu jossa data- ja kontrolli-tasot erotetaan toisistaan. Kontrollitason päätökset on siirretty keskitettyyn yhteen pisteeseen.
