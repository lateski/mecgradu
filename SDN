\subsection{Software-defined networking}
Perinteinen tietoliikenneverkko koostuu joukosta erikoistuneista verkkolaitteita. 
Tällaisia laitteita ovat esimerkiksi kytkin, palomuuri ja reititin. Näiden laitteiden joukko muodostaa hajautetun rakenteen, jossa jokainen laite täytyy konfiguroida erikseen.
Laitevalmistajat tarjoavat hallinnointi-työkaluja, joiden avulla valmistajan omia laitteita on mahdollista konfiguroida suljettua rajapintaa käyttäen. Ongelmana on kuitenkin konfiguraatioiden erilaisuus ja kokonaisvaltaisen ohjelmallisen konfiguroimisen puute.
Tästä johtuen verkkoon tehtävät muutokset ovat työläitä ja riskialttiita \cite{kreutz2015software}.

Perinteisessä tietoliikennelaitteistossa data- ja kontrolli-tasot ovat tiukasti toisistaan riippuvaisia. Data-tasolla tarkoitetaan itse pakettien välittämiseen käytettävää tasoa, eli tietoliikennettä ohjaavia laitteistoja. Kontrolli-tasolla tarkoitetaan datan reitittämiseksi käytettävää logiikkaa, kuten esimerkiksi reititystauluja. Kontrolli-taso on siis tällä hetkellä hajautettuna laitteiston mukana. Tästä johtuen verkko on usein hyvin staattinen ja muutokset kankeita.

SDN (Software-defined networking) eli ohjelmallisesti hallittu verkko on nouseva paradigma verkkoympäristöissä.  SDN on ratkaisu, jossa data- ja kontrolli-taso on erotettu toisistaan. SDN:ssä ei ole erikoistunutta verkkolaitteistoa vaan pääosa nykyisistä laitteista korvattaisiin yleisillä reitittävillä laitteilla\footnote{Reitittämisellä tarkoitetaan tässä yhteydessä pakettien ohjausta ja välitystä yleisessä mielessä}. SDN Controller puolestaan on loogisesti keskitetty entiteetti, joka vastaa näiden reitittävien laitteiden ohjaamisesta. SDN Controller siis vastaa kontrolli-tason tehtävistä ja laitteet ainoastaan data-tasosta. Reitittävien laitteiden ja SDN Controllerin välille oletetaan hyvin määritelty rajapinta, jonka kautta reitittäviä laitteita voidaan hallita \cite{kreutz2015software}. SDN siis toteuttaa \textit{Separation of Concerns} -periaatetta jakamalla verkon reititysmäärittelyjen konfiguroinnin ja itse laitteistopohjaisen toteutuksen omiin osiinsa. SDN Controller tarjoaa rajapinnan ylöspäin ohjelmalliselle verkkokonfiguroinnille ja hoitaa sääntöjen toteutumisen alaspäin. 

Tarve SDN pohjaisille ratkaisuille kumpuaa jo aiemmin mainitusta konfiguraation työläydestä ja dynaamisuuden tarpeesta. Esimerkiksi virtuaalikoneiden käytön yleistyessä tarve verkon ohjelmalliselle hallittavuudelle on kasvanut \cite{jammal2014software}. Virtuaalikoneiden sijainti verkossa ei välttämättä ole kiinteä, vaan virtuaalikone saattaa siirtyä esimerkiksi migratoinnin seurauksena. Virtuaalikoneita saattaa tulla ja poistua verkosta. Nykyisellään esimerkiksi MAC osoitetaulujen päivittäminen saattaa aiheuttaa yhteyskatkoksia palvelimeen \cite{jammal2014software}. Vaikka SDN onkin toistaiseksi vielä työn alla ja hakee muotoaan, on siitä jo muutamia konkreettisia SDN ratkaisuja olemassa. Näistä tuetuin on OpenFlow protokolla\footnote{\url{https://www.opennetworking.org/software-defined-standards/specifications/}}

